# Paul J.W. Schauenburg
Paul J.W. Schauenburg werd in 1998 in München, Duitsland, geboren. Hij begon op zijn zesde, het blokfluitspel te leren. Vanaf jonge leeftijd leerde Paul niet alleen blokfluit, maar ook soortgelijke instrumenten zoals eenhandfluit te spelen. Daardoor speelde hij ook als tiener traditionele Ierse muziek op tin whistle en blokfluit in een Ierse pub. Dit gaf een impuls aan zijn interesse aan spelen op het gehoor, en snel denken in muziek.

Sinds 2016 heeft hij op deze basis opgebouwd in zijn studie in de blokfluitafdeling van het Conservatorium van Amsterdam, met hoofddocent Jorge Isaac en regelmatige gastdocent Erik Bosgraaf, evenals María Martínez Ayerza en Hester Groenleer. Tijdens zijn studie heeft hij ook lessen gevolgd van onder andere Daniël Brüggen, Antonio Politano, Michael Form, en Dorothee Oberlinger. Het brede leerplan van de afdeling, dat gelijk belang stelt aan hedendaagse en oude muziek, is een productieve omgeving voor Paul, waarin hij zijn liefde voor verschillende muzikale stijlen, vooral minimal en post-minimal music, elektronische muziek, en zijn liefde voor herhalingen en patronen in muziek uit alle tijdperken kan verkennen.

Paul volgt sinds vier jaar compositielessen, eerst twee jaar lang met Meriç Artaç, en momenteel met Jorrit Tamminga. Zijn composities zijn georiënteerd op post-minimalisme, en beïnvloed door verschillende soorten elektronische muziek, van experimentele muziek tot techno en house. Andere invloeden omvatten oude muziek, Björk, en Javaanse gamelan-muziek. Tegelijkertijd leert hij gebruik te maken van computerprogrammering in muziek. Hij werkt vooral met de programmeertaal SuperCollider, en volgt lessen over elektronische muziek en muziekprogrammering met Jorrit Tamminga.

Paul speelt sinds 2022 met [The Royal Wind Music](https://www.royalwindmusic.org), een groot ensemble van blokfluitisten, dat gespecialiseerd is in consort-muziek uit de renaissance. Paul en [Kristy van Dijk](https://www.kristyvandijk.com), die samen met Gabriel Belkheiri tussen 2018 en 2021 het ensemble “Le Réveil” vormden, werken momenteel aan een nieuwe samenwerking met ruim repertoire, waaronder ook nieuwe muziek, elektronica, en eigen composities van beide spelers. Naast zijn activiteiten als blokfluitist en componist speelt Paul Javaanse gamelan-muziek met het ensemble [Widosari](https://www.gamelanhuis.nl/widosari).
